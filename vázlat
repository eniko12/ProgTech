Egy kezdetleges Gamify Your Life alkalmazás szerűséget szeretnék készíteni, lényegében lenne egy karakter akinek a képességei fejleszthetőek különböző feladatok elvégzésével. (A Gamify Your Life alkalmazásoknál ezeket a felhasználó végzi el a mindennapjai során és aztán elvégzettnek jelöli a feladatot. Pl.: olvasni egy könyvből 1 fejezetet, gyakorolni az idegen nyelvet).

A karakternek volna egy profilja névvel, szinttel, feladatokkal és az elvégzett feladatok alapján számítva az erősségeivel.Három típusú feladat jelenne meg: munkához kapcsolódó, hobbihoz kapcsolódó és egy egyéb kategória.Meg lehetne tekinteni a karakter profilját, listázni a feladatokat, listázni az elvégzett feladatokat, a feladatokat lehetne törölni, módosítani és pipálni és lehetőség lenne az előzmények megtekintésére is.

Az egészet MVC tervezési mintának megfelelően készíteném. Az előzményekhez loggert használnék, itt használnám a Singleton-t.A 3 feladat típust stratégiaként írnám fel és a feladatok létrehozásakor pedig gyártófüggvényt használnék.
Kutatásmódszertanon a Gamification témakörével foglalkozom és úgy gondoltam, ha már ennyit foglalkozom vele ott, akkor esetleg felhasználhatnám itt is. Bár nagyon kezdetleges lenne, de azért mégis hozzákapcsolódik valamennyire.